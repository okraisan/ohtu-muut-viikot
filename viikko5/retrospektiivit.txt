Retrospektiivi on agile- ja lean-metodologioihin kuuluva tiimin
keskinäinen kokous, jossa tarkastellaan omaa tekemistä säännöllisin
väliajoin. Tarkoituksena on kehittää tiimin toimintaa koetun pohjalta.

Retrospektiivin kulku voi noudattaa monenlaisia tekniikoita. Eräs suosittu
tapa on pyytää tiimiltä kommentteja kolmessa eri kategoriassa: mikä harmitti,
mikä ilostutti, mikä suututti? Asioita kirjoitetaan lyhyesti PostIt-lapuille,
jonka jälkeen lapuista poimitaan ryhmittelyn ja äänestyksen avulla muutama
kaikkein keskeisintä ongelmaa, joiden ratkaisemisesta tiimi sitten keskustelee.
Jokainen vaihe on erikseen aikarajoitettu, jottei tapaaminen venyisi.

Toinen vähemmän strukturoitu tapa on käyttää viittä eri kategoriaa: mitä pitäisi
aloittaa, minkä tekeminen lopettaa, mitä halutaan jatkaa, mitä pitäisi olla
lisää ja mitä vähemmän. Jokaiseen kategoriaan pyydetään tiimiltä kommentteja,
jotka kirjataan ylös ja niiden ratkaisuehdotuksista keskustellaan. Menetelmä
soveltuu myös suurehkoille tiimeille, jolloin tiimi voidaan jakaa ryhmiin ja
kommentteja pyytää työskentelyn eri osa-alueista.
